---
layout: page
title: "Rails Girls 2017"
description: "Drugie warsztaty Rails Girls w Rzeszowie – 16-17
września 2017"
permalink: /rg2017/
image: /images/rg2017/rgrz-001.jpg
description: "Za nami druga edycja warsztatów programowania Rails Girls. Przez dwa dni trzydzieści dziewczyn  poznawało podstawy języka programowania Ruby. Efektem ich pracy były wirtualne pamiętniki, których kod napisały samodzielnie. "
---

### Drugie warsztaty Rails Girls w Rzeszowie 16-17 września 2017

|![](/images/rg2017/rgrz-001.jpg)|

Za nami druga edycja warsztatów programowania [Rails Girls](http://railsgirls.com/rzeszow). Przez dwa dni
trzydzieści dziewczyn  poznawało podstawy języka programowania Ruby.
Efektem ich pracy były wirtualne pamiętniki, których kod napisały
samodzielnie. 

Bezpłatne warsztaty Rails Girls przygotowali programiści z Rzeszów Ruby
User Group a odbyły się one w [budynku
V](https://www.google.com/maps/place/Politechnika+Rzeszowska+im.+Ignacego+%C5%81ukasiewicza/@50.0190168,21.9891092,17z/data=!4m5!3m4!1s0x0:0xfb1f78d1a4df278d!8m2!3d50.019034!4d21.989195?hl=pl)
[Politechniki Rzeszowskiej](http://prz.edu.pl). Trzydziestkę dziewczyn,
które wzięły udział w zajęciach, wyłoniono podczas internetowej
rekrutacji. Na tegoroczną edycję warsztatów w sumie zgłosiło się ponad
trzysta chętnych.

> Zajęcia trwały przez osiem godzin w sobotę i pięć w niedzielę. To
> oczywiście dużo jak na pierwszy raz, kiedy do przyswojenia jest ogromna
> porcja nowej wiedzy, dlatego urozmaicaliśmy warsztaty prezentacjami, był
> też czas na networking – mówi Róża Szylar, organizatorka.

Zajęcia przygotowane zostały tak, żeby uczestniczki mogły bezpośrednio
przełożyć wiedzę na zastosowanie praktyczne. Każda z nich pracowała nad
napisaniem kodu wirtualnego pamiętnika umożliwiającego dodawanie
codziennych wpisów. 

> Warsztaty były bardzo dobrze zorganizowane. Wszystko jasno
> wytłumaczone, program logiczny, dzięki czemu dostaliśmy paczkę
> konkretnej wiedzy. Wiem już nie tylko w jaki sposób pisać kod, ale też
> jak rozpocząć projekt, jak go rozwijać i opublikować w sieci.  Teraz
> chcę zrobić powtórkę i przerobić internetowe tutoriale. Programowanie mi
> się podoba i nie ukrywam, że myślę o przebranżowieniu – opowiada Ania,
> jedna z uczestniczek.

> Warsztatom towarzyszyła świetna atmosfera. Bardzo dobrym rozwiązaniem
> było to, że każda z małych grup miała swojego mentora, który tłumaczył
> wszystko cierpliwie i na piechotę. Ważna była dla mnie też możliwość
> spotkania z innymi kobietami, które mają podobne do mnie aspiracje i
> motywacje. W planach mam powtórkę przerobionego materiału, a potem
> nabywanie nowych umiejętności. Dzięki temu być może w przyszłym roku
> spróbuję zmienić branżę – dodaje Lidka.

Jak oceniają mentorzy, dziewczyny podczas warsztatów radziły sobie
wyjątkowo dobrze. Szybko przyswajały wiedzę i potrafiły zastosować ją
podczas kolejnych etapów pisania aplikacji. Oczywiście nie obyło się bez
problemów, ale – jak to w programowaniu bywa – wiele z nich wynikało po
prostu ze zwykłych literówek.

> Wierzymy, że zajęcia które przygotowaliśmy mogą być tym pierwszym
> krokiem na drodze do zostania programistą. Zmiana w życiu sama się
> jednak nie dokona. Co uczestniczki zrobią ze zdobytą wiedzą zależy już
> od nich, choć widząc ich motywację, wierzymy że im się uda – dodaje
> R.Szylar.

Druga edycja warsztatów Rails Girls odbyła się w dn. 16-17 września, w
planach jest już kolejna.

|![](/images/rg2017/girl.png)|![](/images/rg2017/townhall.png)|

Informacje na temat warsztatów pojawiły się w lokalnej prasie, portalach
internetowych, telewizji, radiu oraz mediach społecznościowych:
* [Popołudnie z TVP3](http://rzeszow.tvp.pl/34053360/19092017)
* [Rails Girls Rzeszów. Marzysz o programowaniu? Te warsztaty mogą ci pomóc](http://rzeszow.naszemiasto.pl/artykul/rails-girls-rzeszow-marzysz-o-programowaniu-te-warsztaty,4216570,art,t,id,tm.html)
* 
[Rails Girls Rzeszów po raz drugi. Ruszają zapisy na warsztaty programowania](http://rzeszow.naszemiasto.pl/artykul/rails-girls-rzeszow-po-raz-drugi-ruszaja-zapisy-na,4209064,art,t,id,tm.html)
* [Rails Girls Rzeszów – bezpłatne warsztaty programowania dla dziewczyn](http://rzeszow-news.pl/rails-girls-rzeszow-bezplatne-warsztaty-programowania-dla-dziewczyn-2/)
* [Rails Girls Rzeszów. Do piątku trwają zapisy na bezpłatne warsztaty programowania](http://rzeszow-news.pl/rails-girls-rzeszow-piatku-trwaja-zapisy-bezplatne-warsztaty-programowania/)
* [Chcesz nauczyć się programować? Przyjdź na bezpłatne warsztaty Rails Girls w Rzeszowie](http://rzeszow.eska.pl/poznaj-miasto/chcesz-nauczyc-sie-programowac-przyjdz-na-bezplatne-warsztaty-rails-girls-w-rzeszowie/242626)
* [Zapraszamy na bezpłatne warsztaty programowania dla dziewczyn](https://w.prz.edu.pl/uczelnia/aktualnosci/zapraszamy-na-bezplatne-warsztaty-programowania-dla-dziewczyn-455.html)
* [Dziewczyny, do programowania! Bezpłatne warsztaty w Rzeszowie](https://www.radio.rzeszow.pl/wiadomosci/4732/dziewczyny-do-programowania-bezplatne-warsztaty-w-rzeszowie)
* [Kilkaset chętnych na kurs programowania dla dziewczyn](https://www.radio.rzeszow.pl/wiadomosci/4877/kilkaset-chetnych-na-kurs-programowania-dla-dziewczyn)

|![](/images/rg2017/rgrz-068.jpg)|![](/images/rg2017/rgrz-029.jpg)|
|![](/images/rg2017/rgrz-020.jpg)|![](/images/rg2017/rgrz-003.jpg)|
|![](/images/rg2017/rgrz-027.jpg)|![](/images/rg2017/rgrz-079.jpg)|
|![](/images/rg2017/rgrz-035.jpg)|![](/images/rg2017/rgrz-017.jpg)|

